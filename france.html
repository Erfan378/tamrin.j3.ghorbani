<!DOCTYPE html>
<html lang="en" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>فرانسه </title>
</head>
<body>
    <a href="index.html">
        خانه
    </a>
    |
    <a href="about.html">
        درباره ما
    </a>
    |
    <a href="contact.html">
        تماس با ما
    </a>
    <hr>
    <h1 id="heading1">
        ریشهٔ نام 
    </h1>
    <p>
        واژه فرانسه (France) برگرفته شده از واژه لاتین Francia به معنای کشور فرانک‌ها است. البته دربارهٔ ریشهٔ واژه فرانک نیز دیدگاه‌های گوناگونی وجود دارد. یکی از این نگرش‌ها اشاره به این دارد که واژهٔ فرانک از کلمهٔ frankon برگرفته شده است. نگرهٔ دیگری نیز به این موضوع اشاره می‌کند که فرانک در زبان باستانی ژرمنی به معنای آزاد است. واژه‌ای مخالف برده و برده‌داری.[نیازمند منبع]

        بر پایه گفته‌های یک تاریخ‌شناس اهل جمهوری چک، نام فرانسه برگرفته شده از Franci (یا Francio) یکی از پادشاهان کهن ژرمن است که قلمرو اش تا استراسبورگ و بلژیک گسترش یافته بود. ژولیوس سزار نیز از نام Francio برای نام بردن از این سرزمین در یادداشت‌های خود استفاده می‌کرده است.[۵]  
    </p>
    <h2 id="heading2">
        فرانسه 
    </h2>
    <p>
        فرانسه (به فرانسوی: La France) با عنوان رسمی جمهوری فرانسه (به فرانسوی: République française) یک کشور فراقاره‌ای در اروپای غربی است که دارای منطقه‌ها و قلمروهای بسیاری در آنسوی دریاها است.

فرانسه یکی از سه کشوری است که سواحلی هم در دریای مدیترانه و هم در اقیانوس اطلس دارد (دو کشور دیگر عبارتند از اسپانیا و مراکش) به دلیل شکل نقشه این کشور، در زبان فرانسوی به آن لقب l’Hexagone (معنی: شش‌ضلعی) داده‌اند. فرانسه از جنوب با آندورا و اسپانیا، از شرق با ایتالیا و سوئیس و آلمان و لوکزامبورگ و بلژیک، از جنوب با موناکو مرز زمینی دارد. همچنین از طریق کانال مانش با بریتانیا هم‌مرز است. بر مبنای آخرین داده‌های جغرافیایی بیشترین درازای سرزمین اصلی فرانسه (عرضی) ۹۶۳ کیلومتر است.[۳] بر پایه مساحت، فرانسه بزرگ‌ترین کشور اروپای غربی و اتحادیه اروپا و همچنین سومین کشور بزرگ در کل قاره اروپا به‌شمار می‌آید.

جمعیت فرانسه فراتر از ۶۷٫۲ میلیون نفر است که با این شمار، فرانسه در رتبه دومین کشور پرجمعیت پس از آلمان در اتحادیه اروپا قرار می‌گیرد. پایتخت فرانسه، شهر پاریس است. این شهر بزرگ‌ترین شهر این کشور و مرکز اصلی تجارت و فرهنگ فرانسه است. قانون اساسی فرانسه برپایه یک همه‌پرسی در ۴ اکتبر ۱۹۵۸ به رسمیت رسیده است. این قانون تأکید بر ایجاد کشوری سکولار و دموکرات دارد که مردم در آن، حق حاکمیت را ایجاد می‌کنند. اعلامیهٔ حقوق انسان و شهروند که در انقلاب فرانسه تدوین شد و در گونه خود یکی از نخستین سندهای تاریخی در این زمینه به‌شمار می‌آید، به گونه‌ای بیانگر باورهای این کشور است.[نیازمند منبع]

پس از پایان قرون وسطا، فرانسه تبدیل به یکی از سه ابرقدرت در قاره اروپا شد به گونه‌ای که در سده‌های ۱۹ و ۲۰ دارای مناطق تحت استعمار بسیاری بود. همچنین در طول تاریخ طولانی این کشور، فرانسه تبدیل به مهم‌ترین کانون پرورش بسیاری از هنرمندان، اندیشمندان و دانشمندان در زمینه‌های گوناگون گردید تا جایی که این کشور را مرکز پیدایش و شکوفایی فرهنگ مدرن جهان می‌پندارند. در طی سده‌های هفدهم و هجدهم، جامعهٔ علمی، فرهنگی و هنری فرانسه و اندیشمندانی که از سراسر اروپا به آن می‌پیوستند دورانی را رقم زدند که از آن «دوره روشنگری» نامبرده می‌شود و از لحاظ دستاوردهای فکری و اجتماعی یکی از درخشان‌ترین دوره‌های تاریخ بشر است. فرانسه چهارمین کشور دارندهٔ بیشترین میراث جهانی یونسکو در جهان است. هر ساله بیش از ۸۸ میلیون گردشگر به این کشور سفر می‌کنند. این کشور دارنده مقام اول از نظر شمار گردشگر است.[۴]

در زمینه‌هایی چون فرهنگ، علوم بنیادی، صنعت و فناوری، هنر، نظام، اقتصاد و سیاست، فرانسه یکی از کشورهای مهم و اثرگذار جهان است. این کشور دارای رتبهٔ پنجم در میان دیگر کشورها از نظر بودجه و هزینه‌های نظامی است. همچنین از نظر ذخایر هسته‌ای، رتبهٔ سوم را داراست. فرانسه یکی از کشورهای توسعه یافته است که قدرت اقتصادی بسیاری دارد. از دید اقتصادی، هفتمین اقتصاد بزرگ جهان و از نظر برابری قدرت خرید رتبهٔ نهم جهان است.

در زمینهٔ استانداردهای بین‌المللی، فرانسه را می‌توان از کشورهای پیشرو دانست. استانداردهای بالای زندگی، تحصیلات، سلامت، امید به زندگی، آزادی و شاخص بالای توسعه انسانی فرانسه را از جمله کشورهای ایده‌آل برای زندگی معرفی می‌کند. فرانسه همچنین از کشورهای مؤسس سازمان ملل متحد بوده و یکی از پنج عضو دائم شورای امنیت سازمان ملل متحد است. فرانسه همچنین در چندین گروه و نهاد بین‌المللی دیگر چون فرانسه‌زبانی، گروه هشت، گروه بیست، ناتو، سازمان همکاری اقتصادی و توسعه، سازمان تجارت جهانی و اتحادیهٔ لاتین عضویت دارد. این کشور همچنین از کشورهای پیشرو در تأسیس اتحادیه اروپا بوده است. فرانسه همچنین از تاریخ ۲۴ اکتبر ۱۹۴۵ در سازمان ملل متحد نیز عضو است.


    </p>
    <h3 id="heading3">
        جغرافیا 
    </h3>
    <p>
        اکثریت قریب به اتفاق قلمرو و جمعیت فرانسه در اروپای غربی قرار دارد و برای متمایز کردن آن از سیاست‌های مختلف خارج از کشور، فرانسه متروپولیتن نامیده می‌شود. این کشور از شمال با دریای شمال، از شمال غربی کانال مانش، از غرب به اقیانوس اطلس و از جنوب شرقی با دریای مدیترانه همسایه است. مرزهای زمینی آن شامل بلژیک و لوکزامبورگ در شمال شرقی، آلمان و سوئیس در شرق، ایتالیا و موناکو در جنوب شرقی و آندورا و اسپانیا در جنوب و جنوب غربی است. به جز شمال شرق، بیشتر مرزهای زمینی فرانسه تقریباً با مرزهای طبیعی و ویژگی‌های جغرافیایی مشخص می‌شوند: در جنوب و جنوب شرقی، به ترتیب کوه‌های پیرنه و آلپ و ژورا، و در شرق، رودخانه راین. به دلیل شکل آن، فرانسه اغلب به عنوان l'Hexagone (" شش ضلعی ") شناخته می‌شود. کشور فرانسه شامل جزایر ساحلی مختلفی است که بزرگ‌ترین آنها جزیره کرس است. کشور فرانسه بیشتر بین عرض جغرافیایی ۴۱ درجه و ۵۱ درجه شمالی و طول جغرافیایی ۶ درجه غربی و ۱۰ درجه شرقی در لبه غربی اروپا قرار دارد و بنابراین در منطقه معتدل شمالی قرار دارد. قسمت قاره ای آن از شمال به جنوب و از شرق به غرب حدود ۱٬۰۰۰ کیلومتر را پوشش می‌دهد. فرانسه دارای شش نمای دریایی در (از شمال به جنوب): دریای شمال، کانال مانش، دریای آیرویز، اقیانوس اطلس دریای مدیترانه، دریای تیرنی. بنابراین طول کل سواحل آن به ۳٬۴۲۷ کیلومتر می‌رسد. به استثنای مرز شمال شرقی، این کشور عمدتاً توسط دریاها، اقیانوس‌ها و مرزهای طبیعی محدود می‌شود.[۳][۶]

برخی از رودهای مهم فرانسه عبارت اند از: راین، رون و رود سن.[۷]

جنگل‌ها ۳۱ درصد از مساحت فرانسه را تشکیل می‌دهند که چهارمین در اروپا است. همچنین جنگل‌های فرانسه از متنوع‌ترین جنگل‌های اروپا هستند که شامل بیش از ۱۴۰ گونه درخت می‌باشند.
بخش‌های شمالی و شمال شرقی فرانسه دارای آب‌وهوای معتدل است. بخش‌های جنوبی نیز آب‌وهوای مدیترانه‌ای دارند. بخش‌های غربی فرانسه دارای اقلیم اقیانوسی است؛ یعنی این مناطق دارای میزان بارش بالایی بوده و زمستان‌هایی معتدل و تابستان‌هایی گرم را تجربه می‌کنند. شرق این کشور نیز داری آب و هوای کوهستانی است. دیگر مناطق فرانسه معمولاً از تابستان‌هایی گرم و گاهی طوفانی و زمستان‌هایی سرد برخوردارند.

به دلیل موقعیت جغرافیایی و آب و هوا (اقیانوسی، قاره ای، مدیترانه ای و کوهستانی) گیاهان و جانوران فرانسه بسیار متنوع و گوناگون هستند.
    </p>
    <hr>
    <a href="#heading1">
        ریشهٔ نام  
    </a>
    |
    <a href="#heading2">
        فرانسه 
    </a>
    |
    <a href="#heading3">
        جغرافیا 
    </a>
    <hr>
    <a href="https://visa.vfsglobal.com/" target="_blank">
        برو به سایت فرانسه
    </a>
    <hr>
    <b>
        نقشه گوگل مپ
    </b>
    <br>
    <iframe src="https://www.google.com/maps/embed?pb=!1m18!1m12!1m3!1d11430116.28304354!2d-7.9903060745373935!3d45.61957118431444!2m3!1f0!2f0!3f0!3m2!1i1024!2i768!4f13.1!3m3!1m2!1s0xd54a02933785731%3A0x6bfd3f96c747d9f7!2sFrance!5e0!3m2!1sen!2s!4v1731703213296!5m2!1sen!2s" width="450" height="350" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
</body>
</html>